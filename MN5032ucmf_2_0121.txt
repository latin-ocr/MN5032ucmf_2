Horailia Χῖ . 109

restringamus, Ieiunemus ab omni peccato, nullum sumamus malitiae
cibum, nullas epulas voluptatis devoremas3 nec vino luxuriae inebrie-
mur; ieiunemus a pravitatibus cunctis, abstineamus a malis operibus:
verba inutilia, vana, ociosa, scurrilia et perniciosa non loquamur: et
a nocivis perversisque cogitationibus, quae separant a Deo, semper
caveamus. ln orationibus Dei semper studiosissime vigilemus, scientes
illum nobis ubique praesentissimum, quem precibus invocamus. Semper
in ore nostro sit laus eius, et, cum laudare magnificentiam eius ser-
mone non possumus, amoris castissimi desideriis ipsum in corde ado-
remus Tunc enim grata sunt illi nostra ieiunia, cum sanctis fuerint
operibus, et continuis orationibus adornata. Oratio enim iusti, sacra
testante Scriptura, penetrat caelos: quae tauto fit efficacior, quanto cha-
ritate, ac ieiunio decorata invenitur. iungamus ei velutialas binas ieiu-
nium, et charitatem, et impetrabit nobis a Domino quicquid ad salutem

conducibile petierimus.
De quadragesimali ieirrnz'o artortaclrorrtm. Homilia XVI.

uin, largiente Domino nostro lesu Cristo, fratres charissimi, qua-

dragesimale ieiunium inchoavimus, ratio expostulat, ut de illius
observatione aliquid breviter dicamus. Quamvis eninr plura sanctorum
patrum scripta de hac sacrosancta exercitatione ieiuniorum habeatis,
quia tamen experior in vobis sermones meos non paenitus infructuo-
sos, libenter aedificationi vestrae impartior, quod largitus est Dominus.
Habet namque, beato testante Hieronymo, vivae vocis actus latentem
quandam intus operationem, quam Graeco sermone ornatius energiam
nuncupavit, et oratio praeceptoris ore prolata fortior est ad persua-
dendum. Ego autem solo nomine pastoris in medio vestri segregatus
confiteor me iuvenem indoctum, et necessaria pro regimine arximarum
experientia simul, ac discretione carentem, quo iit, ut loquat cum ru-
bore quodam, et verecundia, iuvenis inter senes, ignarus inter doctos,
discipulus inter magistros. Unde precor, nemo vestrum simplicitatem
sermonis mei contemnat, nemoloquentenr me graviter ferat, qnoniam
et si ad dicendum non sum idoneus, tamen ratione commissi pastoralis
curae officii ad mouendum vos coram Deo me fateor obligatum. Cha-
ritas mihi vestra loquendi praebet audaciam, et quanto vos promptio-
res ad audiendum ostenditis, tanto me amptius, ut loquar, provocatis.
Nec erit labor mihi gravis, quantumlibet magnus videatur, quo salus ani·
ntarum vestrarum perficitur. Vos me orationibus adiuvate, ut Dominus
Iesus in ore meo loquatur, concedatque pusillo vires ingenio proferendi
ad medium, quidquid in vobis producere potest sancti fervoris incre-
mentum. Nam, quantum cupio, prodesse charitati vestrae sermonibus

Eccles. 35.

 

